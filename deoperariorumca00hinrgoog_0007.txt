Ut omnibus lere, ita hisce imprimis temporibus docti viri

scientiarum fines latius atque latius ducentes linguarum et
artium primordiis lucem inferre studebant. Recentiorum autem
scriptorum, qui rhythmicae artis initia expediebant, hi et illi
nos docuerunt poesin primum prodesse maluisse quam delec-
tare. Quanto haec sententia augebatur, tanto accrescebat
studium eorum carminum, quae nos nomine ‹Arbeitsliedeo
significare et determinare consuevimus De hac significatione
ac de notionibus cum ea coniungendis infra agetur. Primum
parumper a via digredi oportet, ut harum quaestionum causa
et consilium magis fiant perspicua.

Operariorum enim cantilenas Graecas tractantes fructus
bonos dignosque studio percipere non possumus nisi de ori·
gine et incrementis poeseos Graecae nonnulla praemiserimus.
Sed cum multi exstiterint viri docti, qui alii argumentis aliis
artem poeticam Graecorum et nascentem et crescentem satis
explicasse sibi visi sint, fieri non potest, quin hac re in lubri-

cam regionem variarum et intcr se discrepantium opinionmn

deducamur. Neque tamen has disceptationes evitare possu- ’
mus, si omnino cognoscere cupimus, quanti in describenda*
litterarum historia operariorum versus habendi sint.

A primo initio artem poeticam Graecorum nobis repeten-
tibus, quoniam reliqua testimonia silent, ex iliade et Odyssea

carminibus proficisci solemus. Quae carmina, qualia hodie sunt,
1⁸

 

